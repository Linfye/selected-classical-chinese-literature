[
    {
        "title": "静夜思",
        "author": "李白",
        "paragraphs": [
            "床前明月光，疑是地上霜。",
            "举头望明月，低头思故乡。"
        ],
        "hash": "2447533d94d7dd48802835f9e0212f1c"
    },
    {
        "title": "梅花",
        "author": "王安石",
        "paragraphs": [
            "墙角数枝梅，凌寒独自开。",
            "遥知不是雪，为有暗香来。"
        ],
        "hash": "cbf91d3478aef9c6b9a6285b2b353cdf"
    },
    {
        "title": "七步诗",
        "author": "曹植",
        "paragraphs": [
            "煮豆持作羹，漉菽以为汁。",
            "萁在釜下燃，豆在釜中泣。",
            "本自同根生，相煎何太急。"
        ],
        "hash": "b8d98d5bfca36a039f3b5a5682804587"
    },
    {
        "title": "敕勒歌",
        "author": "无名氏",
        "paragraphs": [
            "敕勒川，阴山下。",
            "天似穹庐，笼盖四野。",
            "天苍苍，野茫茫。",
            "风吹草低见牛羊。"
        ],
        "hash": "a264d2fd904e3e0a340deff5a1b7b91a"
    },
    {
        "title": "咏鹅",
        "author": "骆宾王",
        "paragraphs": [
            "鹅，鹅，鹅，曲项向天歌。",
            "白毛浮绿水，红掌拨清波。"
        ],
        "hash": "656723c1ebb2b4c87de2f1259e4388e8"
    },
    {
        "title": "回乡偶书",
        "author": "贺知章",
        "paragraphs": [
            "少小离家老大回，乡音无改鬓毛衰。",
            "儿童相见不相识，笑问客从何处来。"
        ],
        "hash": "c794046fa930363f5e04da38aa95fd17"
    },
    {
        "title": "咏柳",
        "author": "贺知章",
        "paragraphs": [
            "碧玉妆成一树高，万条垂下绿丝绦。",
            "不知细叶谁裁出，二月春风似剪刀。"
        ],
        "hash": "d15e072f7d9c0147f105e44c4738d44c"
    },
    {
        "title": "登鹳雀楼",
        "author": "王之涣",
        "paragraphs": [
            "白日依山尽，黄河入海流。",
            "欲穷千里目，更上一层楼。"
        ],
        "hash": "90513f95ff201f0ced3e7feecf22f8a5"
    },
    {
        "title": "春晓",
        "author": "孟浩然",
        "paragraphs": [
            "春眠不觉晓，处处闻啼鸟。",
            "夜来风雨声，花落知多少。"
        ],
        "hash": "188e513b14ba44bce6925469af185658"
    },
    {
        "title": "宿建德江",
        "author": "孟浩然",
        "paragraphs": [
            "移舟泊烟渚，日暮客愁新。",
            "野旷天低树，江清月近人。"
        ],
        "hash": "8fd101509e0787ac1c063850503ad795"
    }
]